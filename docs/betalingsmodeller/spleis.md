---
id: spleis
title: Spleis
---


Definer hvor mye ressurser som går med til utvikling av tjenesten og tilby frivillig lisens / deling av kostnadene.
Dersom det brukes en helstilling for utvikling av en tjeneste til en lønnskostnad på 1.000.000 kr i året og 100 kommuner benytter tjenesten – så utgjør dette 10.000 kr per år/kommune.

Dette vil sikre at det settes av ressurser til videreutvikling. Det sikrer også at man kan gi en form for support.

## Eksempel
For å ta utgangspunkt i helpdesk som Fosen IKT har utviklet, er det i dag brukt ca. 20% av en stilling til utvikling. Viktig å bemerke at den da er kun utviklet mot eget behov. Tilbud om support, enklere installasjon, annen funksjonalitet og lignende vil øke ressursbehovet.

Tilsvarende helpdesk-er som Freshdesk ville ha kostet mellom 216.432 kr og opp til 437.616 kr. Zendesk ville ha kostet 287.971 kr til 783.721 kr. Alt dette er avhengig av funksjonalitet, antall teknikere, standard/enterprise og lignende. Det finnes også andre rimelige løsninger, men det er ikke unormalt at man kommer opp i et beløp som 100.000 kr for en helpdesk.

I 2020 var gjennomsnittslønn for en norsk utvikler 695.000 kr i følge [Kode24](https://www.kode24.no/kodelokka/utvikleres-lonn---disse-tjener-mest-og-minst-i-norge/72061058).
20% av dette beløpet er 139.000 kr. Men det er også andre utgifter som arbeidsgiveravgift, tilpasning og administrasjon rundt deling av en tjeneste. Så la oss si 300.000 kr i total kostnad for utvikling av en helpdesk.

**Om 100 kommuner "spleiser" på en helpdesk for 300.000 kr, så blir det 3000 kr i "lisens" på hver kommune, pr. år.**

Dette er en langt mer overkommelig sum enn om 100 kommuner skulle betale 200.000 kr hver for en helpdesk, som da blir en totalsum av 20.000.000 kr.
